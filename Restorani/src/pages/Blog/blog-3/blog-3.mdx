---
title: "Tjestenina"
path: '/blog/Tjestenina'
blog: "blog"
text: "Mnogi vjeruju da je tjesteninu Talijanima predstavio Marco Polo nakon svojih putovanja po Dalekom Istoku, ali prve verzije ove namirnice pojavile su se mnogo ranije. Zapisi Etruščana naznačuju kako su je proizvodili tisuću godina prije Krista, no mi ćemo se u ovom tekstu fokusirati isključivo na početke talijanske tjestenine kakvu sada poznajemo....."
date: "13.06.2019"
datum: "2019-06-13"
---

## Tjestenina


Mnogi vjeruju da je tjesteninu Talijanima predstavio Marco Polo nakon svojih putovanja po Dalekom Istoku, 
ali prve verzije ove namirnice pojavile su se mnogo ranije. Zapisi Etruščana naznačuju kako su je proizvodili tisuću 
godina prije Krista, no mi ćemo se u ovom tekstu fokusirati isključivo na početke talijanske tjestenine kakvu sada poznajemo.


![](./images/tjestenina.jpg)


Prve izvedenice koje su nalikovale današnjoj tjestenini su svojevrsne lepinje od tijesta narezane na široke trake, 
a posluživale su se uz ribu i meso kao prilog. Ta je priča započela u 1. stoljeću prije Krista, a odonda se samo razvija.
Popularnosti su početkom 8. stoljeća pridonijeli Arapi koji su tijekom osvajanja stanovnike Sicilije upoznali sa sušenom 
tjesteninom, ali i različitim začinima. Do kraja srednjeg vijeka tjestenina se raširila po cijelom Apeninskom poluotoku, 
a već su se tada posluživale izvedenice lasagna, makaroni i špageti. Velika prekretnica dogodila se sredinom 19. stoljeća, 
kada je osmišljen prvi recept za tjesteninu s rajčicama. Nakon toga jela postaju kreativnija i kompleksnija, a priprema domaće 
tjestenine je vrijedna vještina koja se prenosi s koljena na koljeno.

### Tjestenina u Hrvatskoj 

Talijanska je gastronomija značajno utjecala i na hrvatsku pa tako upotrebljavamo njihov 
način proizvodnje tjestenine, ali i brojne vrste. Uz ono što smo posudili kroz povijest od Talijana, postoji i nekoliko 
vrsta koje smatramo autohtonima; riječ je o mlincima, trgancima, pljukancima, širokim rezancima, šurlicama, fužima, kapancima... 

Tako vodeći hrvatski proizvođač premium suhe tjestenine "Marodi“ u svojoj ponudi ima više naših tradicionalnih vrsta tjestenine - 
široke rezance s jajima, šurlice s jajima i fuže s jajima. Porazan je podatak da se u Hrvatskoj većinom prodaje uvozna tjestenina, 
koju nam uporno guraju maloprodajni lanci svojom ponudom na policama, dok su svi naši susjedi orijentirani prvenstveno na svoju domaću 
tjesteninu, primjerice, u Mađarskoj uvozna čini tek 7%. Stoga, kad već možete kupiti kvalitetnu domaću tjesteninu kao što je "Marodi", 
ne ograničavajte se samo na uobičajene talijanske oblike, poput špageta i penna, već isprobajte i sve ostale iz njihove bogate ponude. 
Nekoliko tisućljeća dugoj tradiciji uživanja u tjestenini odajte počast uvažavajući naše tradicionalne oblike tjestenine i jela koja su 
se od njih pripremala, poput rezanaca na baranjski i slavonski, uz koje su neizostavni "Marodi" široki rezanci.

